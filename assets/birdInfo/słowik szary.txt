Gatunek małego ptaka śpiewającego z rodziny muchołówkowatych (Muscicapidae). Ptaki z tej grupy są najznakomitszymi śpiewakami. Śpiew ich jest donośny, niezwykle urozmaicony, o dużej skali tonów. Słowik przylatuje na tereny Polski w kwietniu-maju, a odlatuje do Afryki w sierpniu-wrześniu. Zamieszkuje południową część Półwyspu Skandynawskiego, Europę wschodnią i część środkowej. Zimuje w południowo-wschodniej Afryce. W Polsce to średnio liczny ptak lęgowy. Przez kraj przebiega zachodnia linia zasięgu tego gatunku. Brak wyraźnego dymorfizmu płciowego.