Gatunek synantropijny wywodzący się od udomowionego gołębia skalnego (Columba livia). Populacja gołębia miejskiego składa się z osobników zbiegłych z hodowli, które przystosowały się do życia w miastach i zabudowaniach. W Polsce jest objęty częściową ochroną gatunkową. Żywi się nasionami i odpadkami, bywa też dokarmiany przez ludzi. Liczebność gołębi miejskich w Polsce wynosi około 100–250 tysięcy par.